> **Langer: \"Noi e il cuore nero dell'Alto Adige\" --** di Francesca
> Gonzato
>
> BOLZANO. Il cuore nero della storia di questa provincia. Ebrei
> perseguitati, traditi, catturati e deportati con la complicità di
> fascisti e nazisti locali. Cancellata una parte dell'identità di
> Merano, piccola capitale dell'ebraismo europeo, grazie alle centinaia
> di famiglie che vi soggiornavano nella bella stagione e vi si
> curavano. Una storia poco elaborata. «Per noi sudtirolesi questa
> scoperta è avvenuta ancora più tardi»: Peter Langer racconta la storia
> della sua famiglia, la persecuzione subita dal padre Artur, la fine
> della guerra, il ritorno a casa a Vipiteno e la costruzione della
> nuova vita, «come se nulla fosse successo, ma naturalmente non era
> così. E solo più tardi abbiamo capito il senso di certi discorsi, o
> perché non si entrasse in alcuni locali». La presenza rara di Peter
> Langer ha reso speciale venerdì sera la presentazione del libro
> «Quando la patria uccide. Storie ritrovate di famiglie ebraiche in
> Alto Adige», di Sabine Mayr e Joachim Innerhofer, appena pubblicato
> nella edizione italiana (a cura del Museo ebraico di Merano, Raetia
> edizioni). Un libro importante. «Lo dovrebbero leggere tutti. Per
> capire e sapere», dice Langer.
>
> Non c'è solo la memoria da tenere viva. L'antisemitismo cambia pelle.
> Innerhofer parla di sé: «Per due volte, a Merano e Bolzano, sono stato
> insultato per strada, perché ero riconoscibile come ebreo, con la mia
> kippah sulla testa. Sono stati dei nordafricani. Non si può dire che
> tutti i musulmani siano antisemiti, ma è un problema di cui si parla
> nelle comunità ebraiche europee».
>
> Peter Langer parla con pacatezza, ma le parole sono affilate, quando
> toccano i silenzi e le versioni di comodo del dopo guerra: «Qui si
> sono intrecciati due regimi, quello fascista e quello nazista, che
> hanno collaborato, fino a quando i più forti hanno avuto la meglio.
> Gli italiani hanno sfruttato al massimo il fatto che c'erano stati dei
> cattivi più cattivi\... I sudtirolesi se ne sono stati zitti e per
> anni hanno puntato il dito contro il regime fascista, che faceva
> comodo, perché era facilmente individuabile come l'oppressore etnico,
> che aveva tolto ogni diritto ai sudtirolesi. In tutto questo, si
> parlava poco delle vittime, ebrei, rom, perseguitati politici\...».
> Blindati nel ruolo delle vittime. Sabine Mayr parla di «rimozione
> ostinata».
>
> Artur Langer, ricorda Peter, nel 1938 era primario di chirurgia
> all'ospedale di Vipiteno. Il fratello Erwin era avvocato con studio a
> Merano, dopo la pratica con Gaetano Boscarolli. Nel dopoguerra
> rappresenterà molte famiglie ebree nelle cause per ottenere il
> risarcimento per i beni perduti. Nel 1938, con l'emanazione delle
> leggi razziali, «mio padre perse la cittadinanza italiana, fu apolide,
> e venne espulso dall'Ordine dei medici. Era diventato nessuno. E lo
> stesso accadde allo zio Erwin». Artur non aveva ancora sposato
> Elisabeth Kofler, la farmacista, di cui si era innamorato. «Se n'era
> guardato bene». Aveva intuito forse la tempesta in arrivo. Artur era
> di famiglia ebraica, ma non coltivava una vita religiosa. Nessuna
> differenza. «È stata una persecuzione razziale», scandisce Peter. Dopo
> il 1938 Artur, Erwin, la moglie di questi Anna e la loro figlia Maria
> fuggono. Due anni di relativa serenità in Val di Sogno a Malcesine,
> dove tutti sanno ma li coprono. «Mio padre curava i pescatori, mio zio
> dava consigli legali sui litigi tra vicini». Nel 1940 il clima diventa
> più pesante. Ancora una tappa in Toscana, con il rischio di finire
> nelle mani dei nazisti, e finalmente la fuga riuscita in Svizzera dal
> 1944 alla fine della guerra. La madre Elisabeth, si legge nel libro,
> fu l'unica a salutare l'arrivo degli americani a Vipiteno con una
> bandiera della Croce rossa. Artur tornò a Vipiteno, riprese il suo
> posto all'ospedale, si sposò e nacquero i tre figli. «È morto nel 1974
> senza avere raccontato praticamente nulla ai figli. Abbiamo conosciuto
> la sua storia grazie a mia madre e ad altri parenti. Non riusciva a
> parlarne, come tanti sopravvissuti», dice Langer, «Anche per questo la
> persecuzione è stata compresa poco per volta». E la madre? «In quei
> sette anni si è barcamenata e anche dopo\...Non si cancella il passato
> con un colpo di spugna. Non era ancora sposata, è stata protetta dal
> ruolo sociale di farmacista, ma tutti sapevano con chi era fidanzata e
> qualche angheria l'ha subita». Langer ricorda: «C'è molto da scavare
> ancora sul ruolo della Chiesa durante le Opzioni». La rimozione ha
> tante facce, ricorda Sabine Mayr: «Nel libro abbiamo pubblicato i nomi
> delle persone che hanno tratto beneficio dalla persecuzione degli
> ebrei. Case e negozi acquistati per pochissimo. Abbiamo le carte, è
> tutto documentato, ma alcuni dei discendenti hanno reagito molto
> male». Langer: «Non siamo colpevoli per le colpe dei padri. Bisogna
> avere il coraggio di scavare».
>
> fonte: [www.altoadige.it](http://www.altoadige.it/) 29 gennaio 2017
>
> Domande di comprensione:

1.  Chi è Peter Langer?
	Ha scritto il libro " Quando la patria uccide. Storie ritrovate di famiglie ebraiche in Alto Adige".

2.  Cosa significa secondo te la frase "...*E solo più tardi abbiamo capito il senso di certi discorsi, o perché non si entrasse in certi locali*"?

3.  Per quale occasione è stato scritto questo articolo?
	Pubblicatione del libro
	
4.  Cosa significa l'espressione *l'antisemitismo cambia pelle*?
	Che forse non si vede immediatamente perche si cambia.

5.  Che cosa si intende per "*rimozione ostinata*"?
	Blindati nel ruolo delle vittime. Troppe persone non hanno fatto i conti con la storia die Alto Adige.

6.  Che ruolo ebbe Artur Langer nel dopoguerra?
	primario di chirurgia all'ospedale di Vipiteno

7.  Traccia per punti la storia di Artur Langer dal 1938 al 1944.
	
8.  Qual è uno dei tanti motivi, secondo Peter Langer, per cui la persecuzione ebraica è stata capita poco?

9.  Quale tema non è stato ancora ben chiarito, sempre secondo Peter Langer?

10. Cosa si intende con la frase "*Non siamo colpevoli per le colpe dei padri. Bisogna avere il coraggio di scavare*"?
	

11. Dopo aver riletto l'articolo commenta il titolo "*Noi e il cuore nero dell'Alto Adige*"
	Non siamo solo vittime del fascismo.